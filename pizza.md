# Pizza Recipe (by MOMIX)

## Ingredienti
- 400 g di Farina tipo 0 (o un mix di Tipo 1 e 0)
- 280 ml di acqua fredda, da raffreddare con ghiaccio, aumentare la dose se si vuole una maggiore idratazione,
questa quantità equivale a una idratazione del 65%
- 2/3 g di lievito fresco
- 1 cucchiaio grande di olio
- 1 / 1.5 cucchiaino di sale

## Preparazione
### Fase 1
Far sciogliere il lievito in una tazzina con un cucchiaino di acqua.
Versare la farina in un recipiente, con acqua e lievito sciolto e iniziare 
a mischiare il tutto con una forchetta.
Una volta che l'impasto è omogeneo e la farina sia stata assorbita dall'impasto, mettere olio e sale.
Far assorbire bene questi due ingredienti e continuare a lavorare sulla ciotola.
Quando l'impasto è pronto, mettere tutto su un tagliere con un filo di farina per non far attaccare l'impasto.
Mettere un po' di olio sulle mani e iniziare a massaggiare il tutto.
Fare una pallina dopo una decina di minuti, schiaffeggiare e mettere nel recipiente a riposo per 30 minuti circa, 
ricoperto con un panno umido per evitare che si secchi.
Dopo i 30 minuti, rimassaggiare il tutto e riporre allo stesso modo per la lievitazione più lunga.

### Fase 2
Dopo circa 15/16 ore controllare il volume dell'impasto e in caso sia lievitato troppo (e.g. troppe bolle o impasto secco)
mettere il recipiente in frigo ricoperto con un panno asciutto.
Quando si vuole infornare, togliere l'impasto dal frigo e iniziare le preparazioni degli ingredienti.

La mozzarella va tagliata a listarelle, per il pomodoro usare i pelati, mentre alici e tonno vanno messe dopo cottura.

### Fase 3
Riscaldare il forno alla massima temperatura.
Oliare la teglia con olio di semi per fare il sotto croccante.
Oliare le mani e prendere con decisione l'impasto, stenderlo uniformemente sulla teglia per evitare che si possa assottigliare 
da un lato.
Mettere un filo di olio di semi sull'impasto per farlo croccante e poi mettere prima pomodoro e mozzarella, poi 
il resto degli ingredienti.
Quando il forno è pronto, infornare; la cottura dura in media tra i 15 e 25 minuti. 
Controllare a metà cottura se tutto sta andando bene (e.g. il fondo si colora o i bordi sono croccanti), girare la teglia
se necessario.
Una volta che i bordi sono colorati, la pizza può essere tolta dal forno e mangiata!

Credits to Momix!



